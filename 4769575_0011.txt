5

Quodsi cum hac sententia distichon suam sedem tueri non potest, abiiciendum potius
est aut loco movendum quam prava interpretatione a suo·sensu detorquendam. Sed
nos dum poetae mentem inquirimus qua hoc quod affirmat imperium Romanum totum
terrarum orbem amplecti seorsum a festi diei expositione interposuerit, hoc intelligi·
mus, transitum parari hoc modo ad proximi distichi sententiam, qua descripta Iani
sollemnitas graviter admodum finitur. Cum enim hunc diem festum ita salutet ut
eum dignum esse dicat qui a populo rerum potente colatur, hoc ut habeat quo nitatur,
quasi Iove teste confirmat ante, esse populum Romanum rerum h. e. terrarum orbis
potentem. Ita si recte intimum duorum distichorum tenorem explicamus, apparet pri·
mum, ordinem eorum nisi cum gravissimo detrimento orationis inverti non posse,
deinde nihil desiderari quo prius distichon, quod tantum alterius causa praemissum
est, etiam superiori narrationi, quae et ipsa plena est et absoluta, adnectatur. Hoc
tamen agnoscitur, poetam, quoniam illa quae dicit de populo Romano terrarum do·
mino non uno modo efferri poterant, velut in Tristium libro primo ὃ, 69 scribit

Sed quae de septem totum circumspicit orbem

Montibus, imperii Roma deumque Iocus,-

similiter in tertio 7, 51

Dumque suis septem victrix de montibus orbem

Prospiciec domitum Asartia Roma, leqar,

nunc quod Iovem et Iovis arcem in ea causa commemorat, scite ex sollemnitate ipsa
quam describit, quae in Capitolio celebratur, orationis colorem duxisse.

Haec quae disputavimus quamquam ipsa per se satis constare videbuntur,
ei quidem qui suo sensu in mentem poetae sese insinuare animum inducat, tamen
non desunt, quibus facilius fides haberi solet, ex iisdem libris petita simili-ter com-
positae orationis exempla. Quorum primum est quod item in primo legitur a versu
283, ubi, posteaquam Ianus interroganti poetae cur pace lateat, armis autem metis
recludatur, respondit

Ut populo reditus pateant ad bella profecto,
280 Tota patet dempta ianua nostra sera.
Pace fores obdo, ne qua discedere possit:
Caesareoque diu nomine clusus ero,
hic ita pergit de Iano verba facere.
Dixit et attollens oculos diversa videntes
Aspexit, toto quidquid in orbe fuit.-
285 Pax erat, et vest-ri, Germanice, causa triumphi,
Tradiderat famulas iam tibi Rhenus aquas.
Iane, fac aeternos pacem pacisque ministros
Neve suum, praesta, deserat auctor opus.
Quod tamen ex ipsis licuit milei discere fastis,
290 Sacravere patres leuc duo templa die.

