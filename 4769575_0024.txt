18

Ursinianus quidem (nam Petavianus iam 5, 24 desinit) habet versus cunctos, sed a
multis bonis absunt v. 271—276 non alia de causa quam quod geminatum onus in
fine versuum 270 et 276 librarios decepit3 quare hos versus casu in parte codicum
omissos qui insiticios esse iudicarunt, certe hoc argumento uti non debebant. Quod
vero in eodem sexto, ubi haec vulgo leguntur
737 Notus amor Phaedrae, nota eet iniuria Thesei:
Devovit natum credulus ille suum.
Non impune pius iuvenis Troezena petebat:
740 Dividit obstantes pectore taurus aquas,
Solliciti terrentur equi frustraque retenti
Per scopulos dominum duraque saxa trahunt,

in iisdem codicibus (qui v. 271—276 non habent) sed nulla aperta causa erroris versus
739. 740 desiderantur, quos Ursinianus habet et quos abesse posse sine damno
Petri rationibus minime probatur, indicio esse potest hoc genus vitii etiam latius
serpsisse. Quo magis cavendum est ne versus iam ea de causa condemnemus quia in
codicibus vel optimis non leguntur. De nostro autem disticho illud nos nihil movet
quod in uno codice (Mallerstorfiensi) hexameter tantum legitur omisso versu minore
sed in margine recenti manu adscripto pentametro Quos omnes ‘misere perdidit una
dies. Nam huic quidem nihil tribuendum est, qui unde sumptus sit neminem fugit.
Quod autem dimidiatum distichon exaratum est, in eodem codice etiam alibi singuli
versus sive hexametri singuli sive pentametri casu vel negligentia omissi sunt (cf.
Petri disp. crit. p. 14). Quam ob rem nos minime probamus doctos, qui nimium
huius codicis auctoritate confisi hexametrum quidem retinendum, pro pentametro
autem quidvis aliud excogitandum censent. Immo ipsa librorum memoria exigit, ut
de toto disticho, quod pleraque pars bonorum exhibet, omittunt duo optimi, quaeratur,
sitne spurium an ab Ovidio profectum: id quod iam putamus constare nisi ex ipso
argumentis petitis demonstrari non posse. Sed eius generis argumenta quibus Petrus
Ovidianum non esse probatum ivit(nam Merkelius identidem ineptum vocavit, rationibus
pepercit) infirma admodum sunt: supervacaneum certe esse: quod si verum esset,
nihil tamen argueretur3 et nos falsum esse evincere studuimus. Versu 202 prave
vel scripto vel intellecto factum esse ut aliquid de Fabiorum exitu addendum fuisse
crederetur. At vero ex eo versu, qui sententiam habet ipsam per se incertam pendentem
(cur enim hoc dicit poeta viam omen haberet& si quis collegit de Fabiis proficiscentibus
dicendum fuisse, nec illum prave intellexit et hoc recte collegit sensumque probavit
subtiliorem nostris interpretibus. Sed his argumentis ut nihil efficitur, sic quo magis
fides damnatorum versuum stabiliatur, nunc hoc agendum est ut distichon, quod vere
affirmare licet a nemine eorum qui condemnarunt recte intellectum esse, quam accura-
tissime enarretur totaque oratio quae quattuor versus tenet sic ut pai· est in clara luce
ponatur.

