6

His versibus illud non prohibet quominus in nostra quaestione utamur, quod inde
a 283, quia Germanicum Germanicique res gestas laudant, in retractatione operis
Germanici causa instituta additi sunt: in compositionis genere vel leviter attendenti
non potest non insignis quaedam similitudo apparere. Ut enim illic Iovem, sic nunc
Ianum orbem terrarum intuentem, ut illum nil nisi Romanum, sic hunc nusquam non
pacem aspicientem facit3 et haec illic salutatio sollemnis diei, hic preces de conser-
vanda pace excipiunt. Nam hoc perspicuum esse potest, ea quae de Iano orbem
respiciente dicantur propter preces dici cum pondere subiectas, quae illis non prae-
missis ne sequi quidem poterant. Quare hac similitudine confirmati retinemus hoc
quod diximus, ex illo quoque distichorum pari prius ad alterum relatum eandem
praeparandi vim habere neque aut abesse aut alio quo loco poni potuisse. Simul ·
eodem exemplo cognoscitur, quo modo poeta, si hoc agebat, illa de Iove quae dixit
imperium Romanum aspiciente cum festi diei descriptione connectere potuerit: nunc
quoniam ibi nihil eorum legitur, eo confidentius asseverare licet hoc eum noluisse.
Neque hoc vituperandum est aut ista similitudine eo abutendum ut negetur verum
esse quod probavimus extrema duo disticha inter se artissime connexa ab iis quae
praecedunt secreta stare3 id quod apte fieri potuisse ipsa quam declaravimus disti·
chorum ratio patefacit. Denique vel eo nomine haec inter se similia sunt quod inter-
posita sive salute sive precibus per tamen particulam disputationis cursus repetitur,
v. 89 Quem tamen esee deum te dicam, Iane3 289 Quod tamen ew ipsis licuit mihi
discere fastis —3 cuius particulae vim saepe eodem consilio apud alios quoque po-
sitae Petri adnotatio ad v. 289 nisi fallimur non recte significavit.
Sed adscribimus alia exempla.
ἴ), 375 de Flora postquam ad omnia quae voluit poeta respondit
Omnia finierat.- tenues secessit in aurae.
Mansit odor: posses scire fuisse deam.
Floreat ut toto carmen Nasonis in aevo,
Sparge, precor, donis pectora nostra tuis.
ἵ), 595 Rite deo templumque datum nomenque bis ulto
Et meritus voti debita solvit honor.
Sollemnes ludos circo celebrate, Quirites.
Non visa est fortem scaena decere deum.
4, 857 Remo sepulto
Urbe oritur, quis tunc hoc ulli credere posset,
Victorem terris impositura pedem.
Cuncta regas et sis magno sub Caesare semper
Saepe etiam plures nominis huius habe3
Et quotiens steteris domito sublimis in orbe,

Omnia sint humeris inferiora tuis.

