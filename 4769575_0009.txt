VNIVERSITA'PIS LITTERARIAE

FRIDERIGAE GVILELMAE

RECTOR ET SENATVS.

Semestri aestivo paene exacto studii academici institutionem quae sex mensibus qui
insequuntur hibernis valebit sollemniter indicimus hortamurque commilitones ut ex
admirabili hac quam exponimus scholarum abundantia ac varietate sibi quisque quae
maxime conducerekvideantur seligant selectaque totis viribus amplectantur haud im-
memores in litterarum studiis plus putari profecisse qui multum quam qui multa
assecutus fuerit. Copioso autem lectionum exercitationumque recensui more trala-
ticio praefationem praemittimus e doctrinae studiis petitam eamque parti quidem eorum
qui in hac litterarum sede scholis interesse cupiunt accommodatam. Quarum prae-
fationum argumenta ut plerumque in poetarum veterum libris interpretandis versari
voluimus, ita nunc Ovidii Nasonis Fasti dederunt de quo disputaremus: videbamur
enim nobis nonnihil conferre posse ad huius operis versuum quorundam sive sen·
tentiam declarandam sive scripturam stabiliendam3 quamquam multa non sunt quae
expromimus neque ea magna novitate inventorum insignia sed fortasse eo nomine
non inutilia quia componendi artem Ovidianam in his carminibus maxime conspi-
cuam et quae saepe doctis ansam errorum dederit uno et altero exemplo illustrare
contingit. Sunt autem haec. '

1. In Fastorum primo poeta cum a Iano quae est anni origo initium capiat
sollemnia calendis Ianuariis fieri solita his versibus describit.

75 Cernis odoratis ut luceat iynibus aether
Et sonet accensis spica Cilissa focis?
Flamma nitore «suo templorum verberat aurum
Ec tremulum summa sparyit in aede iubar.

Vestibus intactis Tarpeias itur in arces
1*

